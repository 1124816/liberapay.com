# Condicions del servei de Liberapay

Això és un contracte entre Liberapay, una organització sense ànim de lucre
fundada l'any 2015 segons la llei francesa, d'ara endavant «l'organització», i
la persona que se subscriu al seu servei homònim, d'ara endavant denominat
«l'usuari».

## 1. Naturalesa del servei

El servei està dissenyat per facilitar donatius anònims, recurrents i monetaris
entre els seus usuaris.

Normalment, el servei permet a l'usuari augmentar la visibilitat del seu perfil
de diverses maneres, però l'organització es reserva el dret de desactivar
l'accés de l'usuari a aquestes funcions.

L'usuari es compromet a no utilitzar el servei per a transaccions financeres
que no siguin donatius, especialment les relacionades amb l'execució d'un
contracte o una promesa de recompensa.

## 2. Preu del servei

El servei és gratuït. L'usuari està convidat a participar en el seu finançament,
a través del propi servei, fent donatius a les persones físiques i jurídiques
que el mantenen.

## 3. Gestió dels fons

L'organització garanteix que els fons que l'usuari ha posat en custòdia de
Liberapay no es perdran en cas de fallida de l'organtizació o d'un tercer a qui
hagi delegat la custòdia dels fons.

L'organització es compromet a corregir qualsevol error de la seva part en
l'execució dels donatius.

L'organització no garanteix que l'usuari pugui retirar els diners del seu compte
sense demora. En particular, l'organització pot imposar un retard per dissuadir
i protegir-se del frau.

## 4. Honestedat

L'usuari es compromet a utilitzar el servei de bona fe. En particular, l'usuari
es compromet a no mentir sobre la seva identitat i no omplir el seu perfil de
forma enganyosa amb la finalitat d'atraure més donatius.

## 5. Reemborsaments

L'usuari es compromet a reemborsar una donatiu rebut si se'n revela un origen
fraudulent.

Ni l'usuari ni l'organització es comprometen a reemborsar un donatiu després
d'una sol·licitud sense cap base legal o contractual sòlida.

## 6. Propietat intel·lectual

Quan l'usuari transmet al servei un contingut protegit per drets d'autor,
autoritza l'organització a emmagatzemar, copiar, traduir i publicar-lo.
D'aquesta manera, l'usuari declara que té els drets necessaris per a atorgar
aquesta llicència.

## 7. Finalització del servei

L'usuari pot abandonar el servei tancant el seu compte. Si ho fa, no nega la
responsabilitat de l'usuari durant el període durant el qual ha utilitzat el
servei.

L'organització pot tancar el compte de l'usuari si considera que ha infringit
aquest contracte, o un contracte amb un soci de l'organització o qualsevol llei
aplicable.

## 8. Renúncies al servei

Els únics compromisos assumits per l'organització en aquest contracte són
aquells que figuren explícitament en ell. L'organització no es compromet
implícitament a res, en particular, no garanteix que el servei estigui operatiu
en tot moment sense interrupcions.

L'organització no es fa responsable de les conseqüències de la negligència per
part de l'usuari, en particular de la manca d'usuari per protegir la seva
contrasenya.

L'organització no assumeix cap responsabilitat de l'usuari. Cal destacar que
l'usuari és responsable de la declaració dels ingressos rebuts a través del
servei a les autoritats competents i de pagar els impostos aplicables.

L'organització no es fa responsable en cas de disputa entre un donant i un
beneficiari quan només actuï com a intermediari entre ells.

## 9. Modificacions del servei

L'organització pot modificar aquest contracte en qualsevol moment. Es compromet
a informar l'usuari de qualsevol canvi. Si continueu utilitzant el servei,
l'usuari accepta tàcitament les noves condicions. Si l'usuari rebutja les noves
condicions, ha de tancar el seu compte.

## 10. Jurisdicció

Aquest contracte està subjecte a la legislació francesa. Qualsevol controvèrsia
s'ha de presentar a la jurisdicció francesa competent.

Aquest document és una traducció proporcionada per a la vostra comoditat, el
contracte vinculant real és la versió original escrita en francès.

Si s'anul·la una part d'aquest contracte, aquesta setència no anul·larà la resta
de l'acord.

## 11. Galetes

L'usuari reconeix que les galetes són necessàries perquè el servei funcioni i
n'accepta l'ús.
